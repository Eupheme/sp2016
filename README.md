SPLETNO PROGRAMIRANJE 2016 - KNJIŽNICA

- opis aplikacije -

Spletna stran najbolj spominja na knjižnični sistem. Že na začetku se vlogi uporabnikov strani razdelita - na navadne uporabnike ter tiste z administratorskimi pravicami. Na začetni strani se pojavi meni za vpis, saj uporabnik le s pravim uporabniškim imenom in geslom dostopa do knjižnice. Če uporabnik na strani še ni registriran to lahko naredi, toda mora nato počakati na potrditev s strani enega od administratorjev.

Na glavni strani lahko uporabnik išče po celotni zbirki knjig, vidi katere knjige ima trenutno izposojene, pregleda lahko splošno in svojo statistiko ter ima dostop do vseh svoji preteklih transakcij. Če v zbirki ne najde knjige, ki bi si jo želel izposoditi, lahko izpolni obrazec in s tem zahteva, da se željena knjiga doda v sistem. Prav tako pa lahko ureja svoje podatke.

Uporabnikom z administratorskimi pravicami so prav tako na voljo vse prej opisane funkcionalnosti. Razlika je le, da se na strani pojavi gumb, s katerim tak uporabnik lahko spreminja poglede (navaden uporabnik, administrator). Kot administrator ima pregled nad uporabniki in nad vsemi knjigami (oziroma drugimi stvarmi - CD, revije, ...) v knjižnjici. Ima možnost dodajanja in brisanja knjig ter urejanja podatkov posamezne knjige. Pregled ima nad statistikami, evidenco izposoje in vsemi zahtevki za uporabnike ter knjige, ki bi jih ti želeli imeti. Prav tako lahko izposoja in vrača knjige.

- ciljna publika -

Spletna stran je načrtovana kot domača knjižnjica. Namenjena je predvsem za mlade, ki znajo uporabljati splet in tehnologijo in imajo doma dovolj knjig, katere bi želeli izposojati svojim prijateljem in sorodnikom. Ti tako prevzamejo vlogo administratorja knjižnjice, ljudje, ki si knjige od njih izposojajo, pa vlogo navadnih uporabnikov.

- dostop -

Dostop do aplikacije je omogočen preko spleta, podprta pa je tudi mobilna verzija strani.
